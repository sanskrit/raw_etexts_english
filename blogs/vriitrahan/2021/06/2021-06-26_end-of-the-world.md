+++
title = "vR^itrahan"
date = "June 26, 2021"

+++
तस्मिन्युगसहस्रान्ते सम्प्राप्ते चायुषः क्षये \| अनावृष्टिर्महाराज जायते
बहुवार्षिकी \|\|५६\|\|  
ततस्तान्यल्पसाराणि सत्त्वानि क्षुधितानि च \| प्रलयं यान्ति भूयिष्ठं
पृथिव्यां पृथिवीपते \|\|५७\|\|  
ततो दिनकरैर्दीप्तैः सप्तभिर्मनुजाधिप \| पीयते सलिलं सर्वं समुद्रेषु
सरित्सु च \|\|५८\|\|  
यच्च काष्ठं तृणं चापि शुष्कं चार्द्रं च भारत \| सर्वं तद्भस्मसाद्भूतं
दृश्यते भरतर्षभ \|\|५९\|\|  
ततः संवर्तको वह्निर्वायुना सह भारत \| लोकमाविशते पूर्वमादित्यैरुपशोषितम्
\|\|६०\|\|

“O Great King, on the end of that yuga of a thousand and on the
destruction of the duration of life. A drought lasting many years was
born. Then, those creatures of minute essence, afflicted with hunger on
earth, are annihlated in the most abundant of numbers \[pralaya\] on the
falling of this Earth. Then, O Sovereign of Men, by seven blazing suns
the entire water in the oceans and in the rivers is drunk . \[and\] O
Bhārata! O Bull of the Bharata-s! Then logs of wood, grasses, objects
deprived of all moisture, We see them all become reduced to ash. Then, O
Bharata, the world destroying fire accompanied by the wind enters the
world, the world which has been dried up beforehand by the seven suns”

  
ततः स पृथिवीं भित्त्वा समाविश्य रसातलम् \| देवदानवयक्षाणां भयं जनयते
महत् \|\|६१\|\|  
निर्दहन्नागलोकं च यच्च किञ्चित्क्षिताविह \| अधस्तात्पृथिवीपाल सर्वं
नाशयते क्षणात् \|\|६२\|\|  
ततो योजनविंशानां सहस्राणि शतानि च \| निर्दहत्यशिवो वायुः स च
संवर्तकोऽनलः \|\|६३\|\|  
सदेवासुरगन्धर्वं सयक्षोरगराक्षसम् \| ततो दहति दीप्तः स सर्वमेव जगद्विभुः
\|\|६४\|\|  
ततो गजकुलप्रख्यास्तडिन्मालाविभूषिताः \| उत्तिष्ठन्ति महामेघा
नभस्यद्भुतदर्शनाः \|\|६५\|\|  
केचिन्नीलोत्पलश्यामाः केचित्कुमुदसंनिभाः \| केचित्किञ्जल्कसङ्काशाः
केचित्पीताः पयोधराः \|\|६६\|\| केचिद्धारिद्रसङ्काशाः काकाण्डकनिभास्तथा
\| केचित्कमलपत्राभाः केचिद्धिङ्गुलकप्रभाः \|\|६७\|\|  
केचित्पुरवराकाराः केचिद्गजकुलोपमाः \| केचिदञ्जनसङ्काशाः
केचिन्मकरसंस्थिताः \|\|६८\|\|  
विद्युन्मालापिनद्धाङ्गाः समुत्तिष्ठन्ति वै घनाः \|\|६८\|\|

“Then that fire, having cleaved apart the Earth, enters the lower
worlds. Great fear in the Gods, demons and the spirits is born \[due to
this fire\] and O Prince! the nāgalaoka is being burnt up and whosoever
is in dwelling here under the earth, all of them are destroyed in an
insant. Therefore, thousands and hundreds of twenty yojana-s are burning
up by the inauspicious wind and the fire of the destruction of the
world. The God-s, asura-s, gandharva-s and with them the yakṣa-s,
ugara-s and rākṣasa-s, the world pervading radiant \[fire\] burned them
all indeed. Then, a marvellous sight.. giant clouds are rising in the
atmosphere, clouds resembling the lineage of mighty elephants \[in
size\] and clouds adorned with the garland of thunder on them.

  
घोररूपा महाराज घोरस्वननिनादिताः \| ततो जलधराः सर्वे व्याप्नुवन्ति
नभस्तलम् \|\|६९\|\|  
तैरियं पृथिवी सर्वा सपर्वतवनाकरा \| आपूर्यते महाराज सलिलौघपरिप्लुता
\|\|७०\|\|  
ततस्ते जलदा घोरा राविणः पुरुषर्षभ \| सर्वतः प्लावयन्त्याशु चोदिताः
परमेष्ठिना \|\|७१\|\|  
वर्षमाणा महत्तोयं पूरयन्तो वसुन्धराम् \| सुघोरमशिवं रौद्रं नाशयन्ति च
पावकम् \|\|७२\|\|  
ततो द्वादश वर्षाणि पयोदास्त उपप्लवे \| धाराभिः पूरयन्तो वै चोद्यमाना
महात्मना \|\|७३\|\|  
ततः समुद्रः स्वां वेलामतिक्रामति भारत \| पर्वताश्च विशीर्यन्ते मही चापि
विशीर्यते \|\|७४\|\|  
सर्वतः सहसा भ्रान्तास्ते पयोदा नभस्तलम् \| संवेष्टयित्वा नश्यन्ति
वायुवेगपराहताः \|\|७५\|\|  
ततस्तं मारुतं घोरं स्वयम्भूर्मनुजाधिप \| आदिपद्मालयो देवः पीत्वा स्वपिति
भारत \|\|७६\|\|  
तस्मिन्नेकार्णवे घोरे नष्टे स्थावरजङ्गमे \| नष्टे देवासुरगणे
यक्षराक्षसवर्जिते \|\|७७\|\|  
निर्मनुष्ये महीपाल निःश्वापदमहीरुहे \| अनन्तरिक्षे
लोकेऽस्मिन्भ्रमाम्येकोऽहमादृतः \|\|७८\|\|  
एकार्णवे जले घोरे विचरन्पार्थिवोत्तम \| अपश्यन्सर्वभूतानि वैक्लव्यमगमं
परम् \|\|७९\|\|  
ततः सुदीर्घं गत्वा तु प्लवमानो नराधिप \| श्रान्तः क्वचिन्न शरणं
लभाम्यहमतन्द्रितः \|\|८०\|  
  
  
  
  
  
  

