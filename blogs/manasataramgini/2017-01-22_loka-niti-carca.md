+++
title = "loka-nīti-carcā"

+++
pdf in Devanāgari
([loka-nIticharchA](https://manasataramgini.files.wordpress.com/2017/01/lokaniticharcha1.pdf "lokaniticharcha"))

vijaya-nāma mahā-mlecchānām bahuprajāvān bahupatnīvāṃś ca vyāpārī
gṛha-krayāc chailūṣa-pradarśanāc ca mahādhany abhavat । sa
marūnmattair abhibhṛtāṃ pūrvatana-mleccha-rāja-patnīm atikrāntvā
rāja-nirvācanam ajayata । so ‘bhavat mlecchādhipatiḥ । virodhakās
tasya+anekāḥ । tasya vijayasya ca paṭṭābhiṣekasyānantaraṃ vṛṣṭy-ante
puttikā ivo(u)tplavante bahavaḥ saṃkṣobhakāḥ । saṃkṣobhakeṣu gaṇeṣu
santi śailūṣa-puṃścalyaḥ klībāḥ strīvādinī-striya āpaṇa-bhañjakā
niyamollaṅgha-vadino ‘pasavya-mārgādhyāpakā vārttā-vikrayikāś ca (preto
rākṣasa-putrasya+anuṣaṅginaḥ sadṛśā āsan) । te sarve sva-tantreṇa
alpa-vivekinaḥ । tatas te kaiś codayanti ca vidhīyante ce(i)ti praśnaḥ ।
kecid vadanti so’sti soro-nāma-mahādhanī+iti । sa
bejho-nāma+antar-jāla-mahāvyāpārī+ity anye vadanti । etāny uttarāṇi
prayeṇa samucitāni kiṃ tu gūḍhaṃ viṣayaṃ na spṛśanti ॥

iyam asya viṣayasya mīmāṃsā । vijayopanāma-vyāpārī keṣāṃ pratinidhiḥ ?
sva-dhana-vardhanañ ca sva-sāmarthya-bhogaś ca tasya pradhāne lakṣye ।
paraṃ tu pradhānā anuyāyinas tasya santi śveta-jāty-ādhipatyavādinaś ca
vyatiropitāḥ śveta-karmakarāś ca viśiṣṭāḥ pretasādhakāś ca । kasmāt
kāraṇāt te sarve vijayaṃ vyāpāriṇaṃ pratisevante? mlecchānāṃ madhye
vartate ekaika-rākṣasa-nāma-saṃpradāyaḥ । prathamā anuyāyinas
tasya+āṅgla-deśasya holadeśasya mulaikarākṣasavādinaś ca
sāmarthya-sādhakāḥ । mahāmlecchavarṣasya vistārānantaraṃ yūropāt
tasmin deśe jagmuḥ । te jana-bhāvebhyo rāṣṭra-sīmābhyo deśānusarebhyaś
ca na cintayanti vyavasāyino ‘rthasādhakāḥ । teṣām ekarākṣasvatvaṃ
matavihīna-veṣaṃ vā (āṅglānusāreṇa “secularism” iti)
apasavya-mārga-veṣaṃ vā gṛhītvā janānāṃ madhye praviśati । etasya
matasya bhāṇakānāṃ karmabhyaḥ sādhāraṇā janāḥ kupyanti । te dhana-kṣayaṃ
kuṭumba-kṣatiṃ samāja-bhaṅgaṃ mūlya-nāśam anubhavanti । tasmāt pradhānāt
ekaikarākṣasatva-viśiṣṭaikarākṣasatvayo raṇam ajāyata
(viśiṣṭaikarākṣasatveṣu purāṇā bhedās santi) । tatas te
prati-yoddhāraṃ mṛgyanti । vijayo vyāpāriṇo bhavena janasya kopaṃ
sulabham abhijñātvā naya-yojanāṃ prāyuṅkta । anayañ janā vijayaṃ jayāya
॥

sanātana-deva-sādhakebhyo kiṃ mahattvam eṣa-viṣayasya ?
ekaika-rākṣasatvam anyāny ekarākṣasāni+iva deva-dharmasya ripuḥ ।
“Secularism” iti mārgeṇa dharmasya nāśam anviṣati । sa
sarvonmāda-samyukta-matavihīna-veṣa-bhṛt-bhūtaḥ । eṣa hi mārgo
dharma-virodhāya mleccha-marūnmattābhi-sandheḥ ॥

paśya paśya sarvonmāda-samāyoga-puruṣaḥ । tasya prathamonmādaiva śiraḥ ।
bilmy anabrahmaṇā ca amahāmadena ca guptaḥ । tatra vartate
abrahmā-nāmonmatta-janakasya duṣṭaḥ siddhāntaḥ । pretonmāda+ādadhāti
tasya niguḍhaṃ dharma-niṣūdyamānaṃ kalevaram । rākṣasonmādas tasya bāhū
dāruṇav asi-dhāriṇau । mahāmadasya vākyāni bhavanti tasya hastaghnāv
aṅgulitre ca । rudhironmādo dṛḍhaḥ kavaco dātra-mudgarābhyām bhūṣitaḥ
। adhobhāgas tasya janānāṃ mandatā । upahata-jana-vṛddhis tasya
mahāmuṣkau । tasmin rakte vahati mūṣa-nāmonmattasya kutarka-pūrṇo
durāgamaḥ । sa piparti navīkaroti ca sarvonmādāṃś ca teṣān tviṣaś ca ।
ayam eva deva-dharmasya ripur mahān । yady etañ jānāti tarhi sahasrāṇāṃ
varṣāṇām ajñānaṃ layati ॥
