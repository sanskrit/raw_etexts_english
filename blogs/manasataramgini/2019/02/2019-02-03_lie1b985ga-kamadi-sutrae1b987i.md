+++
title = "Liṅga-kāmādi-sūtrāṇi"

+++
[Devanagari PDF
version](https://manasataramgini.files.wordpress.com/2019/02/lingakama-1.pdf)

**.. Sūtrapāṭhaḥ ..  
**  
atha liṅga-kāmādi-sūtrāṇi vyākhyāsyāmaḥ . jīvasūtrāṇunām anukrameṣu
parimeyā vikārā jīvā-paramparāyā+avaśyam . jantvoḥ saṃgrāmas tasya
paramaṃ kāraṇam . tasmād ajāyata jīvasūtrāṇunāṃ vyūḍhīkaraṇam .
RecA-nāma jīvakāryāṇu-kulaṃ jīvasūtrāṇunāṃ vyūḍhīkaraṇaṃ karoti .
mukhyaśo ‘nagnijīvasūtrāṇunām . anagnijīvasūtrāṇu-mithunayor maithunāt .
idam eva jantūnāṃ maithunasya rahasyam ..

anābhikānām pranābhikānāṃ ca+ anagnijīvasūtrāṇunām maithunaṃ naimittikā
prakriyā . nābhikānām maithunaṃ nirūpitā prakriyā .
vyūḍhīkaraṇa-dvirbhāvāt . tasmād ajāyanta liṅgāni . nābhikeṣu
bahuśo liṅge dve . kecid bahuliṅgāni pradarśayanti . kyākūni
yukta-kāmarūpiṇa romakoṣṭhakāś cety udāharaṇāni . eteṣu
liṅga-koṣṭhānām parimāṇa-bhedo bahuśo nāsti . dviliṅgasthitau
liṅga-koṣṭhyor parimāṇa-bhedaḥ sadaivodeti (sadaiva udeti) . mahattaro
liṅga-koṣṭhaḥ strīti (strī+iti) . sā bahuśas tiṣṭhati . kanīyaḥ pumān
iti . sa bahuśo gacchati . liṅgakoṣṭhānāṃ nirmāṇasya dattāṃśa-bhedāj
jāyate liṅgayoḥ saṃgrāmaḥ . kiṃ tu paramparā-santatyai viparītayor
liṅga-koṣṭhayor ākarṣaṇaḥ saṃgamanaṃ saṃyogaś ca+avaśyam . etaddhi
mūla-kāraṇaṃ kāmasya . dattāṃśa-saṃgrāmo ‘karṣaṇaś ca dvayoḥ
pratidhrājyoḥ sammelanād dvayor ekaḥ pūrṇaṃ vijayaṃ nāpanoti . tasmāj
jāyate ‘nantā spardhā liṅgayoḥ ..

bahukoṣṭha-jantuṣu liṅgakoṣṭhā anyebhyaḥ koṣṭhebhyo bhinnāḥ saṃvṛtāḥ .
tasmād viviktā upasthāḥ . udāharaṇāny oṣadhīṣu paśuṣu ca . teṣu
viparītānāṃ liṅgakoṣṭhānāṃ sammelanāya vividhā upastha-lakṣaṇāny
avartanta . śepo yoniḥ puṣpañ cety udāharaṇāni . paśuṣu trividhā
maithuna-vyavasthā . dhṛṣṭa-vratam bahupatnī-vratam ekapatnī-vratam vā .
bahupatnī-vratam dvividham . krameṇa bahupatnayaḥ sadyo bahupatnayo vā .
pṛṣṭhadaṇḍa-paśuṣu prāyeṇa 25 jīvasūcanāḥ prabhavanty ekapatnī-vratam .
Gibbons, orangutans, gorillas, chimpanzees and bonobos te sarve
nṛbandhavaḥ . alpa-nṛbandhuṣv ekapatnīvratam bahuśaḥ prakṛtimat .
anyeṣu nṛbandhuṣu bahupatnī-vrataṃ ca dhṛṣṭa-vrataṃ ca sāmānyam .
mānaveṣu ca . prāyeṇeyaṃ nṛbandhunām mūla-sthitiḥ . strī-balātkāro
rakta-nṛbandhunām eko maithunopāyaḥ . rakta-nṛbandhunāṃ vṛṣa-jātir
dvividhā . nemivantaś ca+anemivantaḥ . nemivanta ugrā dhunimantaś ca
parasparaṃ yudhyante ca . anemivantaḥ śāntāḥ pracchanam maithunaṃ
kurvanti ca . bhūriretāḥ pumān nityam bahūn maithunāvakāśān mṛgayate .
svāṇḍānāṃ niṣekāya strī su-jīvasūcanā-dhāriṇam puruṣam pratīcchaty anyān
nirākaroti ca . tasmād bahuvidhāḥ spardhāś ca pradarśanāni ca ..

manuṣyāṇām prāyeṇa sahajā vyavasthā dhṛṣṭa-vrataṃ ca krameṇa
bahupatnī-vrataṃ ca sadyo bahupatnī-vrataṃ ca .
lubdhaka-vanagocarāvasthāyāṃ te sarve ‘vartanta . kiṃ tu manuṣyānām
upavāsitāyāṃ sthiteḥ prabhūtyās te sarve vaighnakā abhavan . kāsmat?
strībhyaḥ parasparam puruṣāṇāṃ naiṣṭhikāt saṃgrāmāt . idaṃ kāraṇaṃ
ekapatnī-vratasya+āvaśyakatā dhruvāyopavāsita-jīvanāya . kiṃ tu
mānavānāṃ netṛtvam pratibhā sāhasaṃ ca nṛdravyād udiyanti . ataḥ
strīniyāna-bhedo nṛṇāṃ svābhāvikaḥ . tasya virodhāt upadravam
pravartituṃ śaknoti . paraṃ tu śāntyai dhruvāyopavāsita-jīvanāya ca
sarvebhyo puruṣebhyo nyūnātinyūnam eka-patnyā saha vivāham avaśyam .
strīṣu vyābhicāriṇī-vratam bhrūṇahatyā +adhipuruṣānudhāvanaṃ cetyādi
pravṛttīnāṃ codanāt puruṣa-viṣādo’pi vardhate . ādhunikatā
nūtana-kṛtrima-mānava-samājasya nirmāṇaṃ vā tāni sarvāṇi codanti .
ataḥ prāyeṇa + ādhunikatāḥ paura-saṃskṛteḥ pratiṣṭhām pratirundhate .
yadīdam tatvaṃ tarhi manuṣyāṇām ādhunika-paura-saṃskṛtiś cirāyur nāsti
..

namaḥ somārudrābhyāṃ namaḥ prajāpataye ..

**.. Nighaṇṭhuḥ ..**  
jīvasūtrāṇuḥ : nucleic acid molecule  
anagnijīvasūtrāṇuḥ : DNA  
jīvakāryāṇuḥ : protein  
vyūḍhīkaraṇam : recombination  
vyūḍhīkaraṇa-dvirbhāva : meiosis  
anābhikaḥ : bacteria  
pranābhikaḥ : archaea  
nābhikaḥ : eukaryotes  
kyāku : fungus  
yukta-kāmarūpin : plasmodial slime mold  
kāmarūpin : amoebozoan  
romakoṣṭhakaḥ : ciliate  
liṅgakoṣṭhaḥ : gamete  
dattāmṣaḥ : investment  
bahu-koṣṭha-jantuḥ : multicellular organism  
jīvasūcanā : gene  
nṛbandhuḥ : ape  
alpa-nṛbandhuḥ : gibbon  
rakta-nṛbandhuḥ : orangutan  
nṛdravyam : testosterone
